---
title: Waar blijven de kortetermijnmaatregelen N65?
date: 2025-11-17T20:01:03.000Z
theme: N65 Duurzaam
typePost: Publicatie
group: N65 reconstructie en haar 6 doelstellingen
status: 1
answered: false
content: >-
  ![](/uploads/1m0szzzuuope-111223-rdb-still-n65reacties.jpg.webp)


  Al sinds het vernietigen van het bestemmingsplan N65 door de Raad van State in 2022 is het duidelijk dat kortetermijnmaatregelen onvermijdelijk zijn. Tijdens de gemeenteraadsvergdering begin 2023 hebben de partijen hierover geen misverstand laten bestaan.


  Ook bemoedigend was de wens van het college de mogelijkheid van een verlaging van de maximumsnelheid naar 50 km/h in een pilot nader te onderzoeken. 


  De raadpleging over de korte termijnmaatregelen N65 begin dit jaar was een innovatief en moedig proces om vele zienswijzen op te halen. De projectgroep heeft diverse kortetermijnmaatregelen met een hoge positieve score uit de raadpleging overgenomen in haar advies aan de stuurgroep. 


  Dat was 20 juni Inmiddels is het stil geworden rondom de implementatie van de kortetermijnmaaregelen, reden om formeel naar de stand van zaken te infomeren in een brief aan gemeentebestuur.


  ### Brief aan het gemeentebestuur


  Geacht bestuur van de gemeente Vught,


  Eind maart heeft de gemeenteraad gekozen voor het uitwerken van diverse korte termijnmaatregelen N65 (KTM). Tijdens de stuurgroepvergadering op 20 juni zouden deze maatregelen worden opgestart. Echter zijn tijdens deze vergadering   verdiepende vragen gesteld, die in een stuurgroep in de tweede helft augustus zouden worden beantwoord. Sindsdien is het heel erg stil rondom de KTM N65. 


  ### Vragen


  Om die reden verzoeken wij u antwoord te geven op de volgende vragen:


  * Wanneer mogen wij een concrete planning van de gekozen maatregelen verwachten?

  * Is het nog steeds de ambitie van de gemeente om met de uitvoering nog in 2025 te starten?

  * Wat wordt er gedaan met het voorstel van VughtParticipeert om de pilot voor de afwaardering naar 50 km/h uit te voeren zodra de langzaamverkeertunnel bij de Breautélaan is gerealiseerd (deze oversteek was immers het argument deze maatregel te laten vervallen)?


  ### Tenslotte


  De Vereniging VughtParticipeert wil haar leden zo snel mogelijk informeren over actuele zaken. Om die reden verzoeken wij u onze vragen binnen 3 weken te beantwoorden.


  PS deze brief zullen wij op onze website plaatsen en opnemen in onze periodieke nieuwsbrief. Ook uw antwoorden en onze commentaren daarop, zullen wij op die manieren publiceren.
---
